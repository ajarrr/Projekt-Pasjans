Pasjans to jednoosobowa gra karciana, w której celem jest uporządkowanie
wszystkich kart według koloru i wartości w czterech stosach końcowych
(od asa do króla).

    Przygotowanie gry:
    1. Talia kart
        ● Do gry używa się standardowej talii 52 kart (bez jokerów).
        ● Karty mają cztery kolory: kier (♥), karo (♦), pik (♠) i trefl (♣). Karty kier i karo
        powinny być wyświetlane innym kolorem czcionki niż karty pik i trefl.
        ● Każdy kolor zawiera karty o wartościach od asa (A) do króla (K).

    Układ początkowy
      ● Kolumny gry
        ○ Tworzy się 7 kolumn, w których układ kart wygląda następująco:
            ■ Pierwsza kolumna: 1 karta (odkryta)
            ■ Druga kolumna: 2 karty (1 zakryta, 1 odkryta)
            ■ Trzecia kolumna: 3 karty (2 zakryte, 1 odkryta)
            ■ ...
            ■ Siódma kolumna: 7 kart (6 zakrytych, 1 odkryta)
        ○ Tylko ostatnia karta w każdej kolumnie jest odkryta.

      ● Stos rezerwowy
        ○ Reszta kart trafia na stos rezerwowy – można z niego dobierać karty
        (po przejrzeniu wszystkich kart stos powinien zostać przetasowany).
        ○ Należy zaimplementować 2 poziomy trudności - łatwy i trudny. Na
        poziomie łatwym można dobierać po 1 karcie, na poziomie trudnym
        dobiera się 3 karty, ale użyć można tylko wierzchniej.

      ● Stosy końcowe
        ○ Cztery puste miejsca, na które należy przenieść wszystkie karty według
        kolorów – od asa do króla.

    2. Rozgrywka
        a) Przenoszenie kart w kolumnach
            ● Można przesuwać karty, które są ułożone w kolejności malejącej (K → Q → J
            ... 2 → A).
            ● Karty muszą być układane naprzemiennie kolorami
            (czarna-czerwona-czarna-czerwona).
            ● Można przenosić pojedynczą kartę lub całą sekwencję poprawnie ułożonych
            kart.

        b) Przenoszenie kart na stosy końcowe:
            ● Karty można przenieść na stosy końcowe tylko w kolejności od asa do króla,
            np.:
                ○ A♠ → 2♠ → 3♠ → ... → K♠
                ○ A♥ → 2♥ → 3♥ → ... → K♥
            ● Każdy stos końcowy może zawierać tylko jeden kolor.

        c) Odkrywanie zakrytych kart:
            ● Gdy przeniesiemy ostatnią odkrytą kartę z kolumny, zakryta karta pod nią
            zostaje odkryta.
            ● Jeśli kolumna stanie się pusta, można w jej miejsce przenieść tylko króla (K)
            lub całą sekwencję kart zaczynającą się od króla.
            Dobieranie kart ze stosu rezerwowego:
            ● Można losowo dobierać karty ze stosu:
                ○ Dobieranie według zasad opisanych w punkcie Stos rezerwowy.
                ○ Jeśli stos dobierania się wyczerpie,
                należy go przetasować i ponownie użyć.

        d) Cofanie ruchów:
            ● Gra umożliwia cofnięcie 3 ostatnich ruchów gracza.

    3. Zakończenie gry
        ● Wygrana:
            ○ Po ułożeniu wszystkich kart na stosach końcowych pojawia się ekran
            wygranej. Gra zlicza liczbę ruchów, w których gracz ułożył pasjansa i
            zapisuje ją w rankingu najlepszych wyników.
        ● Przegrana:
            ○ W trakcie gry można zakończyć gre i
            rozpocząć ją od nowa.